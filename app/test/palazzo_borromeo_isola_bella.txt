{{tmp|Edificio civile}}


[[File:Lago-Maggiore 1362.JPG|thumb|right|L'Isola Bella con il palazzo Borromeo sulla punta nord e i suoi giardini verso sud, visti da ovest]]
Il '''palazzo Borromeo''' è un [[palazzo]] [[XVII secolo|seicentesco]] di [[Isola Bella (Lago Maggiore)|Isola Bella]], sul [[Lago Maggiore]] (comune di [[Stresa]], [[provincia del Verbano-Cusio-Ossola]]), i cui [[Giardino|giardini]] si estendono fino alla punta  meridionale della piccola isola. Appartiene tuttora alla famiglia [[Borromeo]].

==Storia==
Dei terreni furono acquistati sull'Isola Bella (allora "Isola Inferiore") da [[Giulio Cesare III Borromeo]] nel [[XVI secolo|Cinquecento]].

[[Carlo III Borromeo]] diede all'isola il nome di "Isola Isabella", dalla moglie, Isabella [[d'Adda]]. Acquistò altri terreni e iniziò la costruzione del palazzo nel [[1632]]. Contemporaneamente, tra il [[1631]] e il [[1634]], a opera dell'architetto [[Giovanni Angelo Crivelli]],  fu creato l'impianto generale dei giardini, con l'idea di dare all'isola la forma di una nave. Per realizzare i terrazzamenti fu trasportata con le barche una grande quantità di terra, che copriva il suolo roccioso dell'isola. Sul lato ovest venne realizzata la "torre della Noria", che ospitava gli impianti idraulici necessari per l'irrigazione. Il giardino ospitava aranci, limoni, bossi e cipressi, a cui si mescolavano coltivazioni di piante utili.

Tra il [[1652]] e il [[1690]] il figlio di Carlo III, [[Vitaliano VI Borromeo|Vitaliano VI]], con l'appoggio del fratello, il [[cardinale]] [[Giberto III Borromeo|Giberto Borromeo]], fece aggiungere a opera del suo architetto, [[Francesco Castelli]], le decorazioni in pietra: balaustre, statue, obelischi, vasi. I lavori nel palazzo furono seguiti anche dagli architetti [[Francesco Maria Richini]] e [[Carlo Fontana]]. Al piano terra una serie di stanze aperte verso il giardino furono decorate a grotta.

Nel giardino si rinunciò alla costruzione del "Casino" centrale che era stato progettato e venne abbattuto l'oratorio di San Rocco, costruendo al suo posto un sistema di camere sotterranee.  Nel [[1675]] per risolvere il mancato allineamento assiale tra il palazzo e il giardino venne costruito l'"atrio di Diana", con due scalinate curve appena sfalsate.

Con Vitaliano IX (1792-1874), esperto di [[botanica]] vennero introdotte nei giardini specie esotiche, nuove serre e un nuovo sistema di pompaggio dell'acqua.

Il palazzo venne completato da Vitaliano X (1892-1982) che terminò la facciata nord e il molo collegato e realizzò il grande salone sulla base del progetto originario.

==Descrizione==
===Palazzo===
<gallery>
File:10IsolaBella.jpg|La facciata nord 
File:Isola Bella Palast - Ansicht vom See aus.jpg|Lato ovest
File:IsolaBellaPalBorromeo.jpg|Lato est
File:Kleine Insel 3+.jpg|Dietro lo [[Scoglio della Malghera]]
</gallery>

Il palazzo, con pianta a T, sorge all'estremità nord dell'isola, dominata dalla facciata lunga 80&nbsp;m, con al centro la sporgenza curvilinea del salone d'onore, sviluppato su due piani e coperto a cupola. 

Al primo piano, intorno al salone centrale si trovano sale decorate e arredate, tra cui la sala di [[Napoleone I|Napoleone]], dove questi soggiornò nel [[1797]], e la sala della Musica, dove si svolse nel [[1935]] la [[conferenza di Stresa]], tra [[Benito Mussolini|Mussolini]], [[Pierre Laval]] e [[Ramsay MacDonald]]. 

<gallery>
File:Isola Bella Palast - Großer Saal 2.jpg|Salone centrale
File:Isola Bella Palast - Ballsaal 1.jpg|Sala da ballo
File:Isola Bella Palast - Gobelin-Saal 1.jpg|Galleria degli arazzi
File:Isola Bella Palast - Grotte 4.jpg|Decorazione delle "grotte" al piano terra
</gallery>

Gli ambienti ospitano quadri di noti pittori, tra i quali [[Luca Giordano]], [[Francesco Zuccarelli]] e [[Pieter Mulier]], detto [[il Tempesta]], Nella galleria degli Arazzi sono conservati [[Arazzo|arazzi]] [[Fiandre|fiamminghi]] [[XVI secolo|cinquecenteschi]]. 

Nel [[2008]] è stata inoltre riaperta al pubblico anche la galleria dei Quadri (o del Generale Berhier), dove si conserva la collezione di pitture della famiglia, con opere di [[Raffaello Sanzio|Raffaello]], [[Correggio (pittore)|Correggio]], [[Tiziano]] e [[Guido Reni]], insieme alla sala della Regina e alla sala del Trono.

Al piano terra si aprono verso il giardino una serie di ambienti con decorazione a grotta, con motivi decorativi formati da ciottoli e piccoli sassi.

===Giardini===
<gallery>
File:Isola Bella (Stresa) - Garden - DSC03409.JPG|Atrio di Diana
File:StresaIsolaBellaPalazzoBorromeoGiardini2.jpg|Piano della canfora, visto dal Teatro massimo. Sullo sfondo il secolare albero di canfora
File:Isola Bella - Nymphäum 1.jpg|Teatro massimo
File:Fallinggarden.jpg|Lato sud della "piramide"
File:StresaIsolaBellaPalazzoBorromeoGiardini6.jpg|Ripiano est
File:StresaIsolaBellaPalazzoBorromeoGiardiniTerrazzaInferiore.jpg|Giardino quadro
File:StresaIsolaBellaPalazzoBorromeoGiardini1.jpg|Giardino privato
</gallery>
Si accede ai giardini per mezzo del'"atrio di Diana", uno spazio aperto a pianta poligonale chiuso sul fondo da una nicchia con statua di Diana, ai cui lati partono due scalinate ricurve: la pianta e la disimmetria nascosta delle due scalinate nascondo il disassamento tra palazzo e giardini.

Da qui si passa al "piano della Canfora", così detto per un monumentale albero di [[Cinnamomum camphora]], impiantato nel [[1820]]. In sei aiuole disposte simmetricamente sono ospitate numerose piante esotiche.

Sul lato meridionale il piano della Canfora è dominato dal "Teatro massimo", articolato in tre esedre sovrapposte e caratterizzato da numerose statue. Delle scale conducono alla terrazza superiore, mentre i lati digradano con quattro gradinate a stretti ripiani, a forma di piramide

Verso sud si trova il "giardino Quadro", sistemato con una vasca centrale e aiuole simmetriche  decorate da siepi in [[Buxus|bosso]]. All'angolo sud-est il "giardino Triangolo" a livello inferiore, e il "ripiano ad est".
Sul lato nord-est si trova il "giardino privato".

==Altri progetti==
{{interprogetto|commons=Category:Palazzo Borromeo (Isola Bella)}}

==Collegamenti esterni==
*[http://www.verbanensia.org/loca_details.asp?locID=603 Scheda sul palazzo e sul giardino] sul sito Verbanensia.org
*[http://www.ocs.polito.it/biblioteca/giardini/isolabe_f.htm Scheda sul giardino e la sua realizzazione scaricabile da qui]

[[Categoria:Borromeo]]
[[Categoria:Palazzi della provincia del Verbano-Cusio-Ossola|Borromeo]]
[[Categoria:Stresa]]

